---
layout: post
title: "USBasp পরিচিতি"
subtitle: 'Bangla tutorial series on Microcontroller, retreived from my previous blog d15tech.com. Dated here according to the original published date.'
date:       2014-01-07
author: "Shadly"
category: Microcontroller
categories: ['Tutorial']
header-img: "img/post-bg-js-module.jpg"
<!-- catalog: true -->
tags:
  - Microcontroller
  - মাইক্রোকন্ট্রোলার
  - Atmega8
  - Bangla
  - AVR
  - বাংলা
---


মাইক্রোকন্ট্রোলারের জন্য Hex File তো তৈরি হয়ে গেল। কিন্তু এই Hex File কে মাইক্রোকন্ট্রোলারের ভেতরে কিভাবে ঢুকাবো ?? আছে এর জন্যেও ব্যবস্থা আছে। মাইক্রোকন্ট্রোলারে Hex File লোড করার জন্য যে Device তাকে বলা হয় Burner বা Programmer। আগেকার যুগে পিসির প্যারালাল পোর্ট দিয়ে ISP (In System Programmer) তৈরি করা হত। কিন্তু বর্তমান পিসিগুলোতে এই পোর্ট সাধারণত দেখা যায় না। আর ল্যাপটপ হলে তো কথাই নেই !! না থাকার সম্ভাবনা ৯৯.৯% !!! কিন্তু বসে তো থাকলে চলবে না। তাই আধুনিক পিসির USB পোর্ট ব্যবহার করে এক ধরণের Burner তৈরি করা হয়েছে যার নাম USBasp। এটি বানাতে খুবই সহজ এবং চালাতেও খুব সহজ। একটি Atmega8 এবং কিছু সাধারণ কম্পোনেন্ট দিয়েই এটি তৈরি করা সম্ভব। এটি বানানোর জন্য প্রয়োজনীয় সার্কিট ডায়াগ্রাম এখানে দেয়া আছে। এটি মূলত একটি USB in-circuit programmer যা দিয়ে Atmel AVR controller গুলোতে প্রোগ্রাম বার্ন করা যা। তবে প্রোগ্রাম বার্ন করতে হলে দরকার একটি Software যা দিয়ে আমরা আমাদের প্রোগ্রামটি মাইক্রোকন্ট্রোলারে পাঠাতে পারবো।  eXtreme Burner এমনই একটি Software. eXtreme Burner এই Software টি ইন্সটল করা থাকলেই চলবে। প্রথমে USBasp বার্নারটিকে পিসিতে USB Cable দিয়ে কানেক্ট করতে হবে। প্রথমবার কানেক্ট করার পর দেখা যাবে যে Driver Not Installed এই ধরণের সমস্যা।

Installing USBASP driver on Windows 7 - failed to find driver

তবে ঘাবড়াবার কিছু নেই। USBasp এর জন্য Driver চাইলে এখান থেকে নামানো যেতে পারে। প্রথমে My Computer এ রাইট ক্লিক করে Manage এ ক্লিক করতে হবে। তারপর Device Manager এ গিয়ে দেখা যাবে USBasp নামের একটি ডিভাইস।

Device Manager - Update Driver Software

এখন ডিভাইসটিকে ক্লিক করে Update Driver এ ক্লিক করতে হবে। এবার “Browse my computer for driver software” এ ক্লিক করে Driver এর Path এর জায়গায় এখান থেকে ডাউনলোড করা Driver টিকে সিলেক্ট করে দিতে হবে।

How do you want to search for driver software

এরপর একটি মেসেজ আসবে। এখানে Install this driver anyway সিলেক্ট করতে হবে।

Windows can't verify the publisher of this driver software

তারপর কিছুক্ষণ অপেক্ষা করার পরেই হয়ে যাবে USBasp ইন্সটল।

Browse for driver software on your computer

এখন UBSasp এর USB Cable খুলে এর VCC, GND, MISO, MOSI, SCK কে আমাদের টার্গেট মাইক্রোকন্ট্রোলারের VCC, GND, MISO, MOSI, SCK তে লাগাতে হবে। এরপর USBasp এর SS কে টার্গেট মাইক্রোকন্ট্রোলারের RESET পিনের সাথে লাগিয়ে দিতে হবে। এখন বার্নারটিকে আবার পিসিতে কানেক্ট করি। এরপর eXtreme Burner Software এ মাইক্রোকন্ট্রোলারের ধরণ ঠিক করে দিয়ে Hex File লোড করে Write All এ ক্লিক করলেই প্রোগ্রাম মাইক্রোকন্ট্রোলারে বার্ন হয়ে যাবে। খুবই সহজ তাই না !!!