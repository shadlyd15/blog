---
layout: post
title: "কি কি লাগবে – সফটওয়্যার"
subtitle: 'Bangla tutorial series on Microcontroller, retreived from my previous blog d15tech.com. Dated here according to the original published date.'
date:       2014-01-07
author: "Shadly"
category: Microcontroller
categories: ['Tutorial']
header-img: "img/post-bg-js-module.jpg"
catalog: true
tags:
  - Microcontroller
  - মাইক্রোকন্ট্রোলার
  - Atmega8
  - Bangla
  - AVR
  - বাংলা
---

Microcontroller প্রোগ্রাম তৈরি করার জন্য আমাদের প্রথমে লাগবে একটি টেক্সট এডিটর। যেমনঃ Notepad যা উইন্ডোজের সাথেই থাকে। আরও লাগবে মাইক্রোকন্ট্রোলারের সি প্রোগ্রামিং এর জন্য AVR-LibCলাইব্রেরি। তারপর এটিকে মাইক্রোকন্ট্রোলারকে বুঝানোর মতো অবস্থায় আনার জন্য একে Compile করতে হবে। এর জন্য আমদের দরকার হবে AVR-GCC Compiler। এতোসব ঝামেলা এড়ানোর জন্য রয়েছে WinAVR। এটি হচ্ছে এক ধরণের ওপেনসোর্স Dedicated Programming Environment যা কিনা তৈরি করা হয়েছে AVR Microcontroller এর প্রোগ্রাম তৈরি করার জন্য। এটি একদম বিনামূল্যে ডাউনলোড করা যাবে এখান থেকে। এটি ইন্সটল করলে AVR-LibC বা GCC Compiler কিছুই আলাদাভাবে ইন্সটল করা লাগবে না। কারণ WinAVR ইন্সটল করলে এইসব জিনিস একইসাথে ইন্সটল হয়ে যাবে। আমরা চাইলে WinAVR এর পরিবর্তে MicroC অথবা AVR Studio ব্যবহার করতে পারি। কিন্তু MicroC ফ্রি নয়, এটি কিনতে টাকা লাগে। হ্যাঁ এটার একটা ফ্রি ভার্সন আছে কিন্তু এতে কোডের সাইজ লিমিটেশন আছে। যেহেতু MicroCএর একটা ফ্রি অল্টারনেট আছেই খামোখা কেন আমরা Demo Version বা চুরি করে ক্র্যাক করা কপি চালাতে যাবো ! আরেকটা বড় যে সমস্যা তা হলো, এই প্লাটফর্মে কাজ করলে মাইক্রোকন্ট্রোলারের খুঁটিনাটি সম্পর্কে জানা যায় না। আর AVR Studio খুবই ভারি একটা সফটওয়্যার এবং মোটামুটি ভালো মানের কম্পিউটার না হলে এটি চালানো খুবই কষ্টকর। অন্যদিকে WinAVR হল ওপেনসোর্স এবং এটি খুবই লাইট। তাই মোটামুটি যেকোনো কনফিগারেশনের পিসিতেই এটি চালানো যায়। তাই আমাদের WinAVR কে বেছে নেয়া। আমরা আমাদের সব উদাহরণ WinAVR দিয়েই দিব।

তবে এসবের চেয়েও সবচেয়ে বেশি যেটি দরকার তা হল আগ্রহ, অজানাকে জানার ইচ্ছা আর পরিশ্রম। ইচ্ছা আর পরিশ্রম থাকলে পৃথিবীর যেকোনো বাঁধাকেই জয় করা সম্ভব।